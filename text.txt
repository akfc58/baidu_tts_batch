折戟沉沙铁未销，自将磨洗认前朝。东风不与周郎便，铜雀春深锁二乔。
朱雀桥边野草花，乌衣巷口夕阳斜。 旧时王谢堂前燕，飞入寻常百姓家。
千山鸟飞绝，万径人踪灭。孤舟蓑笠翁，独钓寒江雪。
朝辞白帝彩云间，千里江陵一日还。两岸猿声啼不住，轻舟已过万重山。
秦时明月汉时关，万里长征人未还。但使龙城飞将在，不教胡马度阴山。
床前明月光，疑是地上霜。举头望明月，低头思故乡。
功盖三分国，名成八阵图。江流石不转，遗恨失吞吴。
更深月色半人家，北斗阑干南斗斜。 今夜偏知春气暖，虫声新透绿窗纱。